-23-

d. c. indic. fut.

Unum exstat exemplum. 0. 11 33 traditum est: ἦτοι βρο-
τῶν γε κέκριται πεῖρας οὔ τι θανᾶτου, οὐδ’ ἆσύχιμον ἁμέραν
ὁπότε, παῖδ’ ἀελίου, ἀτειρεῖ σὺν ἀγαθῷ τελευτάσομεν. Lis
exstitit inter doctos de particula ὁπότε. Dicit poeta haec:
terminus mortis hominum incertus est. Ergo mors incerta
est, et quando et quomodo obituri simus. Quae duae senten—
tiae et ‘quando' et ‘quomodo' verbis inesse possunt. Mor-
tem incertam esse non admodum mirum est, sed in vita ipsa
omnia incerta sunt.

Putamusne poetam dixisse etiam hoc esse incertum,
quando tandem unum diem plane iucundum atque felicem
peracturi simus? Numquam ut credam adducar. Quando
peracturi simus illum diem, nihil omnino attinet. Accedit
quod, si quaeritur ‘quando' sine dubio praeiudicatur nos illum
diem peracturos esse. Quae sententia a poeta aliena est: plane
contrarium vult dicere. Sunt enim in vita mortalium omnia
incerta3 ergo poeta debet pergere: etiam hoc incertum est,
num quando talem diem peracturi simus. Quam sententiam
optimo iure Boeckhius postulavit εἴποτε exspectans. Sed quae
iam addit non probo, poetam enim voluisse etiam de tempore
dicere: incertum est quando obituri simus, simul tamen id
admiscuisse an tum quando obituri simus, integra affutura sit
felicitas. De morte omnino non iam sermo est, verba nihil
dicunt nisi ‘unum diem plane felicem peragere ’. Et putat
poeta plane incertum esse, num quando hoc nobis contingat.
Duas igitur habemus sententias in Pindari verbis (vv. 33-36);
primam: mors mortalium incerta est3 alteram: atque etiam
hoc incertum est, num (donec vita fruimur) diem peracturi
simus, qui plane faustus vocari possit.

cui sententiae cum particulam traditam ὁπότε non satis-
facere appareat, Boeckhianum εἴποτε vero propius accedit neque
tamen verum est, cum in metrum peccet, quippe quod tri-
brachyn poscat. Proposuit autem Herwerdenus πότερα quam
ingeniosam et lenem coniecturam Christius iure recepit. Iam
difficultas sublata est neque debeo enumerare, quomodo
Thierschius1) Dissenius Hermannus ⁹) Mezger Karstem‘us de

1) Act. phil.. Monac. I 2, 20⁷. 2) Ad Viget. p. 918.

 

